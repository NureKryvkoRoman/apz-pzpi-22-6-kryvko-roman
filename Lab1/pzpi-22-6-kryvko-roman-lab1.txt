Міністерство освіти і науки України
Харківський національний університет радіоелектроніки
Кафедра програмної інженерії




ЗВІТ
з лабораторної роботи №1
з дисципліни «Архітектура програмного забезпечення»





Виконав
ст. гр. ПЗПІ-22-6
Кривко Р. А.

Перевірив
ст. викладач кат. ПІ
Сокорчук І.П.




Харків 2025


________________
1 ІСТОРІЯ ЗМІН
Таблиця 1.1 Історія змін
№
	Дата
	Версія звіту
	Опис змін та виправлень
	1
	01.05.2025
	0.1
	Створено основні розділи.
	2
	09.05.2025
	0.2
	Додано інформацію про проведену роботу.
	3
	12.05.2025
	0.3
	Додано посилання на відео на YouTube.
	

2 ЗАВДАННЯ
В цій роботі потрібно внести зміни в документ Vision & Scope, який було створено минулого семестру, а саме в розділ Scope and Limitations. В цьому розділі необхідно описати:
* 3.1 Scope of Initial Release — опис обсягу всього проекту, разом з серверною частиною, мобільним і Web клієнтами та IoT. Описати роботу всієї системи.
* 3.2 Scope of Subsequent Releases — продумати як в майбутніх версіях системи можна інтегрувати штучний інтелект. Треба описати 3 ключові аспекти роботи з ШІ:
   * застосування — як ШІ може покращити роботу системи;
   * збирання даних — які дані і яким чином можна збирати для подальшого навчання моделей;
   * навчання/використання — чи треба навчати модель самостійно, донавчати існуючу, чи використовувати готовий API сервісу ШІ. Як краще за все використати дані, які можна збирати.
* 3.3 Limitations and Exclusions — з описаного функціоналу (з обох попередніх пунктів), які є неочевидні обмеження. Який функціонал міг би бути присутній в системі, але навмисно виключений і чому.
3 ОПИС ВИКОНАНОЇ РОБОТИ
Згідно з вимогами було підготовлено оновлений документ Vision & Scope (документ у повному обсязі наведено у Додатку Б). Документ включає обсягу всього проекту, функціональних можливостей, розподілу ролей, а також можливостей масштабування та інтеграції ШІ-рішень для покращення роботи системи.
4 ВИСНОВКИ
Під час виконання лабораторної роботи було проведено аналіз та структуризацію вимог до проєкту, оновлено документ Vision & Scope з урахуванням нових забезпечення, зокрема потенціальні можливості інтеграції технологій штучного інтелекту для покращення функціоналу системи,  а також розкрито можливі обмеження системи.

________________
ДОДАТОК А
Відеозапис доповіді на YouTube: https://youtu.be/11QjdOe6pd0
Хронологічний опис доповіді:
* 00:00 - Вступ
* 00:11 - Завдання на лабораторну роботу
* 00:40 - Початок розгляду Vision & Scope. Business Requirements.
* 02:51 - Vision of the Solution
* 05:36 - Major features
* 06:36 - Scope and Limitations. Scope of Initial Release
* 08:32 - Scope of Subsequent Releases
* 08:52 - Застосування штучного інтелекту
* 09:39 - Збирання даних
* 10:43 - Навчання та використання ШІ
* 11:23 - Limitations and Exclusions
* 12:50 - Business Context

________________
ДОДАТОК Б
Vision and Scope Document
for
AutoGreenhouse
Version 1.2 approved
Підготовлено ст. гр. ПЗПІ-22-6 Кривко Романом
Харківський Національний Університет Радіоелектроніки
12.05.2025
Table of Contents


Table of Contents        ii
Revision History        ii
1.        Business Requirements        7
1.1.        Background        7
1.2.        Business Opportunity        8
2.        Vision of the Solution        8
2.1.        Vision Statement        8
2.2.        Major Features        11
3.        Scope and Limitations        12
3.1.        Scope of Initial Release        12
3.2.        Scope of Subsequent Releases        14
3.3.        Limitations and Exclusions        16
4.        Business Context        17
4.3.        Operating Environment        17



Revision History


Name
	Date
	Reason For Changes
	Version
	Roman Kryvko
	10.11.2024
	Оформлено початковий варіант вимог.
	1.0
	Roman Kryvko
	09.05.2025
	Додано вимоги щодо мобільного та веб-клієнту. Проєкт описано в повному обсязі.
	1.1
	Roman Kryvko
	12.05.2025
	Додано інформацію про можливе розширення функціоналу програми та можливості ШІ-інтеграції.
	1.2
	1. Business Requirements
   1. Background
У сучасному світі агропромисловий сектор відіграє ключову роль у забезпеченні продовольчої безпеки, а тепличне господарство є важливим елементом цього сектора. Зі збільшенням попиту на екологічно чисту продукцію та необхідністю знижувати витрати на вирощування сільськогосподарських культур дедалі більше фермерів звертаються до автоматизації теплиць. Водночас ручний моніторинг і управління мікрокліматом у теплицях є трудомісткими процесами, які вимагають значних людських ресурсів і не завжди забезпечують точність та своєчасність рішень.
Програмна система для автоматичного контролю стану рослин у теплицях створюється для розв’язання цих проблем, забезпечуючи ефективний моніторинг ключових параметрів, таких як температура, вологість та освітленість, а також автоматизацію управління поливом і штучним освітленням. Система допоможе знизити ризики втрати врожаю через несприятливі умови, зменшити витрати на ручне обслуговування теплиць і підвищити продуктивність.
Крім цього, інтеграція IoT-сенсорів із серверною частиною забезпечить аналіз даних у реальному часі та формування історичних звітів, що дозволить фермерам краще розуміти потреби рослин і адаптувати підходи до їх вирощування. Веб-інтерфейс та мобільний додаток у майбутньому стануть інструментами для зручного дистанційного керування теплицями, надаючи можливість оперативно реагувати на зміни.
Ця система є відповіддю на зростаючий попит на сучасні автоматизовані рішення в аграрному секторі, забезпечуючи фермерам конкурентну перевагу та сприяючи розвитку тепличного господарства.
   2. Business Opportunity
Фермери прагнуть оптимізувати витрати ресурсів і підвищити врожайність. Наявні рішення часто або занадто дорогі для невеликих тепличних господарств, або не забезпечують необхідної гнучкості для різних умов. Розробка системи для автоматичного контролю стану рослин у теплицях відкриває можливості для:
   * Оптимізації процесів вирощування через автоматизацію;
   * Скорочення витрат на воду, електроенергію та людські ресурси;
   * Підвищення врожайності за рахунок точного моніторингу параметрів;
   * Уникнення втрат через виявлення критичних ситуацій у реальному часі.
2. Vision of the Solution
2. 1 Vision Statement
Система автоматичного контролю стану рослин у теплицях змінить підхід до управління тепличним господарством, роблячи його більш ефективним, економічним та екологічним. Місія системи — створити екосистему, яка зробить тепличне господарство доступним навіть для новачків, одночасно надаючи професійним фермерам інструменти для більш точного управління. Таким чином, система стане універсальним рішенням для фермерів, які прагнуть підвищити врожайність, мінімізувати витрати та покращити екологічну стійкість своєї діяльності. Система забезпечить ефективне використання ресурсів і значно полегшить догляд за рослинами завдяки інтеграції сучасних IoT-рішень, мобільних технологій і веб-інтерфейсів. Користувачі зможуть у режимі реального часу передивлятися умови вирощування, отримувати сповіщення про критичні зміни та керувати пристроями дистанційно. Ця система сприятиме підвищенню врожайності, зменшенню витрат і мінімізації втручання людини в рутинні процеси, роблячи теплиці більш автономними та екологічно ефективними.
Одним із головних конкурентів для системи автоматичного контролю стану рослин у теплицях є "Growlink". Це IoT-платформа для моніторингу та автоматизації теплиць, яка пропонує широкий набір функцій, включаючи сенсори для моніторингу кліматичних умов, автоматичне управління пристроями, а також мобільний додаток і веб-інтерфейс. Проте "Growlink" має кілька недоліків, які відкривають можливості для нашої системи:
   * Висока вартість: Система орієнтована на великих клієнтів із значними фінансовими ресурсами, що робить її недоступною для дрібних фермерів.
   * Обмежена локалізація: Сервіс зосереджений на американському та європейському ринках, без повної адаптації до локальних умов інших регіонів.
   * Закрита екосистема: Відсутність відкритого API або гнучких можливостей для кастомізації обмежує інтеграцію з іншими рішеннями.
Основні переваги нашої системи:
   * Доступності для малих і середніх фермерів завдяки помірній вартості.
   * Можливості підтримки локальних мов, включаючи українську.
   * Зручний інтерфейс, а також інтуїтивно зрозумілий дизайн для надання кращого користувацького досвіду
   * Відкрите API для сторонніх розробників.
Можливості монетизації:
   * Підписка на хмарний сервіс: Регулярна оплата за доступ до хмарного зберігання даних, звітів і аналітики.
   * Преміум-функції: Наприклад, інтелектуальні рекомендації, доступні лише для користувачів, що сплачують за них.
2.2. Major Features
IoT сенсори і контроль:
F1: Вимірювання температури, вологості та рівня освітлення у реальному часі.
F2: Автоматичне або ручне керування поливом і освітленням через мобільний додаток або веб-інтерфейс.
Мобільний додаток:
F3: Перегляд поточних показників і історії даних.
F4: Сповіщення про аномальні зміни або несправності.
F5: Інтуїтивно зрозумілий інтерфейс для дистанційного управління.
Веб-інтерфейс:
F6: Можливість аналізу історії показників і формування звітів.
F7: Інструменти для ручного налаштування параметрів.
F8: Система оновлення та візуалізації даних в реальному часі.
Серверна частина:
F9: API для передачі даних від сенсорів до мобільного додатка та веб-інтерфейсу.
F10: Зберігання історії отриманих даних у базі даних.
F11: Інтелектуальні алгоритми для виявлення критичних ситуацій.
3. Scope and Limitations
3.1. Scope of Initial Release
На поточному етапі розробки система автоматичного контролю стану рослин у теплицях включатиме реалізацію повноцінного функціоналу серверної частини, IoT-компонентів, а також інтерактивного веб-інтерфейсу та мобільного додатку для забезпечення повноцінної працездатності продукту. Основна мета — створити взаємодію всіх компонентів системи для забезпечення автоматизованого моніторингу й управління мікрокліматом теплиці, а також надати користувачам інструменти для зручного керування системою.
3.1.1. IoT-компоненти
   * Інтеграція сенсорів для моніторингу температури, вологості та рівня освітлення.
   * Розробка механізмів автоматичного керування пристроями, такими як системи поливу та освітлення.
   * Надсилання команд від серверної частини до контролерів у теплиці для керування пристроями на основі заданих правил або вручну з клієнтських інтерфейсів.
3.1.2. Серверна частина
   * Реалізація серверної частини для прийому, обробки та зберігання даних, отриманих від IoT-сенсорів.
   * API для взаємодії з клієнтськими додатками та надсилання команд контролерам у теплиці.
   * Забезпечення зберігання історичних даних для подальшого аналізу та використання.
   * Алгоритми для автоматичного визначення аномалій у даних і сповіщення користувача про необхідність втручання.
3.1.3. Веб-інтерфейс
   * Візуалізація даних сенсорів у реальному часі.
   * Надання доступу до історії показників, звітів та налаштувань автоматизації.
   * Інтуїтивний інтерфейс для ручного керування параметрами теплиці.
3.1.4. Мобільний додаток
   * Оперативний перегляд стану рослин і отримання сповіщень про аномалії.
   * Функціонал для віддаленого керування теплицею через смартфон.
   * Історія даних.
3.2. Scope of Subsequent Releases
У майбутніх версіях система автоматичного контролю стану рослин у теплицях може бути розширена завдяки впровадженню функціональностей, що використовують штучний інтелект (ШІ). Це дозволить перейти від базової автоматизації до інтелектуальної підтримки прийняття рішень, адаптивного управління кліматом і персоналізованих рекомендацій для користувачів.
3.2.1. Застосування ШІ
   * Оптимізація поливу та освітлення за допомогою інтелектуальних алгоритмів, що визначатимуть оптимальний час і тривалість поливу та освітлення для конкретного типу рослин і поточних умов.
   * Збереження електроенергії без шкоди для рослин шляхом обробки інформації про довкілля: ШІ зможе керувати освітленням, вентиляцією та опаленням так, щоб знизити енергоспоживання без шкоди для рослин.
   * Реалізація автоматизованих рекомендацій користувачам, що розроблятимуться на основі аналізу поведінки системи. Спираючись на типи рослин та параметрів мікроклімату ШІ буде надавати персоналізовані поради по догляду за рослинами.
3.2.2. Збирання даних
        Для забезпечення функціоналу, що стосується використання ШІ, знадобиться певний обсяг тренувальних даних різних типів, що буде зібраний під час роботи системи.
Типи даних, що збиратимуться:
   * Дані від сенсорів, такі як температура, вологість, освітлення, тощо.
   * Поведінкові дані, такі як частота й тривалість поливів, налаштування користувача для керування системою.
   * Відгуки користувача стосовно врожаю або зростання рослин: оцінка результатів для подальшої обробки та можливого створення рекомендацій.
   * Зовнішні дані, такі як метеодані, та геолокація для кращого реагування на природні зміни погодних умов.
Методи збирання:
   * Автоматичне логування з усіх IoT-пристроїв.
   * Введення користувачем додаткових параметрів (наприклад, інформація про рослини).
   * Інтеграція з відкритими джерелами (метеостанції, API погодних сервісів).
   * Зберігання даних базі даних у структурованому форматі для подальшого аналізу.
3.2.3. Навчання та використання ШІ
Для початкового впровадження ШІ-функціоналу можливе  використання готових API та застосування сервісів типу Google AutoML або OpenAI для базової аналітики, прогнозування та обробки даних.
У перспективі, за умови достатнього обсягу даних, можливе навчання власних моделей для прогнозування врожайності, діагностики захворювань або оптимізації мікроклімату. Таке навчання відбуватиметься офлайн або у хмарному середовищі з регулярним оновленням моделей за допомогою даних, зібраних під час роботи платформи, а дані з сенсорів забезпечать велику базу для аналізу.
3.3. Limitations and Exclusions
3.3.1. Поточні обмеження
   * Обмежена кількість типів сенсорів: на початковому етапі підтримуються лише базові сенсори (температура, вологість, освітлення). Складніші або спеціалізовані датчики (наприклад, рівень CO₂, pH ґрунту, EC) не підтримуються.
   * Мінімальна взаємодія між користувачами: система орієнтована на одного користувача однієї теплиці. Вона не передбачає багатокористувацької взаємодії, спільного керування або обміну даними між різними фермерами.
   * Невеликий обсяг даних з сенсорів: після розгортання проєкту та залучення перших користувачів знадобиться деякий час, щоб зібрати достатньо великий обсяг даних з сенсорів для аналізу та машинного навчання, що необхідно для ШІ-рекомендацій для користувачів.
3.3.2. Виключені функції
   * Інтеграція з фінансовими або обліковими системами: у систему не включена інтеграція з бухгалтерськими модулями, CRM чи ERP. Така інтеграція потребує іншого класу рішень і підвищує складність реалізації, виходячи за межі агротехнічного фокусу проєкту.
   * Автоматичне поповнення води або поживних речовин: система не керує зовнішніми джерелами водопостачання або добрив. Така функціональність потребує складних технічних рішень і додаткових сенсорів для безпечної та надійної реалізації.
4. Business Context
4.1. Operating Environment
Система для автоматичного контролю стану рослин у теплицях буде складатися із серверної частини, IoT-компонентів, веб-клієнту та мобільного клієнту. Серверна частина буде реалізована за допомогою мови програмування Java та фреймворку Spring, забезпечуючи обробку, зберігання даних і надання API для клієнтських застосунків. Для збереження даних використовуватиметься реляційна база даних PostgreSQL. Клієнтська частина веб-застосунку буде розроблена з використанням фреймворку React та мов Typescript, HTML та CSS, забезпечуючи зручний інтерфейс для перегляду стану теплиці, історії даних і керування пристроями. Буде створений також мобільний клієнт для Android за допомогою мови Kotlin. IoT-компоненти будуть інтегровані з сенсорами, які вимірюють температуру, вологість і освітленість, а також пристроями для автоматичного керування системами поливу та освітлення.
